<html>
    <head>
        <meta http-equiv="content-type" content="text/html; charset=utf-8" />
        <link href="ChalisaStyle.css" rel="stylesheet" type="text/css" />
    </head>
    <body>
        <p>
        ॥ दोहा ॥
        </p>
        <p>
        जनक जननि पद कमल रज, निज मस्तक पर धारि ।<br/>
        बन्दौं मातु सरस्वती, बुद्धि बल दे दातारि ॥<br/>
        पूर्ण जगत में व्याप्त तव, महिमा अमित अनंतु ।<br/>
        रामसागर के पाप को, मातु तुही अब हन्तु ॥<br/>
        </p>
        <p>
        चौपाई
        </p>
        <p>
        जय श्री सकल बुद्धि बलरासी । जय सर्वज्ञ अमर अविनासी ॥<br/>
        जय जय जय वीणाकर धारी । करती सदा सुहंस सवारी ॥<br/>
        रूप चतुर्भुजधारी माता । सकल विश्व अन्दर विख्याता ॥<br/>
        जग में पाप बुद्धि जब होती । जबहि धर्म की फीकी ज्योती ॥<br/>
        तबहि मातु ले निज अवतारा । पाप हीन करती महि तारा ॥<br/>
        बाल्मीकि जी थे बहम ज्ञानी । तव प्रसाद जानै संसारा ॥<br/>
        रामायण जो रचे बनाई । आदि कवी की पदवी पाई ॥<br/>
        कालिदास जो भये विख्याता । तेरी कृपा दृष्टि से माता ॥<br/>
        तुलसी सूर आदि विद्धाना । भये और जो ज्ञानी नाना ॥<br/>
        तिन्हहिं न और रहेउ अवलम्बा । केवल कृपा आपकी अम्बा ॥<br/>
        करहु कृपा सोइ मातु भवानी । दुखित दीन निज दासहि जानी ॥<br/>
        पुत्र करै अपराध बहूता । तेहि न धरइ चित सुन्दर माता ॥<br/>
        राखु लाज जननी अब मेरी । विनय करूं बहु भांति घनेरी ॥<br/>
        मैं अनाथ तेरी अवलंबा । कृपा करउ जय जय जगदंबा ॥<br/>
        मधु कैटभ जो अति बलवाना । बाहुयुद्ध विष्णू ते ठाना ॥<br/>
        समर हजार पांच में घोरा । फिर भी मुख उनसे नहिं मोरा ॥<br/>
        मातु सहाय भई तेहि काला । बुद्धि विपरीत करी खलहाला ॥<br/>
        तेहि ते मृत्यु भई खल केरी । पुरवहु मातु मनोरथ मेरी ॥<br/>
        चंड मुण्ड जो थे विख्याता । छण महुं संहारेउ तेहि माता ॥<br/>
        रक्तबीज से समरथ पापी । सुर-मुनि हृदय धरा सब कांपी ॥<br/>
        काटेउ सिर जिम कदली खम्बा । बार बार बिनवउं जगदंबा ॥<br/>
        जग प्रसिद्ध जो शुंभ निशुंभा । छिन में बधे ताहि तू अम्बा ॥<br/>
        भरत-मातु बुधि फेरेउ जाई । रामचंद्र बनवास कराई ॥<br/>
        एहि विधि रावन वध तुम कीन्हा । सुर नर मुनि सब कहुं सुख दीन्हा ॥<br/>
        को समरथ तव यश गुन गाना । निगम अनादि अनंत बखाना ॥<br/>
        विष्णु रूद्र अज सकहिं न मारी । जिनकी हो तुम रक्षाकारी ॥<br/>
        रक्त दन्तिका और शताक्षी । नाम अपार है दानव भक्षी ॥<br/>
        दुर्गम काज धरा पर कीन्हा । दुर्गा नाम सकल जग लीन्हा ॥<br/>
        दुर्ग आदि हरनी तू माता । कृपा करहु जब जब सुखदाता ॥<br/>
        नृप कोपित जो मारन चाहै । कानन में घेरे मृग नाहै ॥<br/>
        सागर मध्य पोत के भंगे । अति तूफान नहिं कोऊ संगे ॥<br/>
        भूत प्रेत बाधा या दुःख में । हो दरिद्र अथवा संकट में ॥<br/>
        नाम जपे मंगल सब होई । संशय इसमें करइ न कोई ॥<br/>
        पुत्रहीन जो आतुर भाई । सबै छांड़ि पूजें एहि माई ॥<br/>
        करै पाठ नित यह चालीसा । होय पुत्र सुन्दर गुण ईसा ॥<br/>
        धूपादिक नैवेद्य चढावै । संकट रहित अवश्य हो जावै ॥<br/>
        भक्ति मातु की करै हमेशा । निकट न आवै ताहि कलेशा ॥<br/>
        बंदी पाठ करें शत बारा । बंदी पाश दूर हो सारा ॥<br/>
        करहु कृपा भवमुक्ति भवानी । मो कहं दास सदा निज जानी ॥
        </p>
        <p>
        ॥ दोहा ॥
        </p>
        <p>
        माता सूरज कान्ति तव , अंधकार मम रूप ।
        डूबन ते रक्षा करहु , परूं न मैं भव-कूप ॥
        बल बुद्धि विद्या देहुं मोहि, सुनहु सरस्वति मातु ।
        अधम रामसागरहिं तुम, आश्रय देउ पुनातु ॥
        </p>
        </body
        
        </html>
        
