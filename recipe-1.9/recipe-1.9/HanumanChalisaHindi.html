<html>
    <head>
        <meta http-equiv="content-type" content="text/html; charset=utf-8" />
        <link href="ChalisaStyle.css" rel="stylesheet" type="text/css" />
    </head>
    <body>
        <p>
        दोहा
        </p>
        <p>
        श्रीगुरु चरन सरोज रज निज मनु मुकुरु सुधारि ।<br/>
        बरनउँ रघुबर बिमल जसु जो दायकु फल चारि ॥<br/>
        बुध्दिहीन तनु जानिके, सुमिरौं पवन-कुमार ।<br/>
        बल बुद्धि बिद्या देहु मोहिं, हरहु कलेस बिकार ॥
        </p>
        <p>
        चौपाई
        </p>
        
        <p>
        जय हनुमान ज्ञान गुन सागर । जय कपिस तिहुँ लोक उजागर ॥<br/>
        राम दूत अतुलित बल धामा । अंजनि-पुत्र पवन सुत नामा ॥<br/>
        महाबीर बिक्रम बजरंगी । कुमति निवार सुमति के संगी ॥<br/>
        कंचन बरन बिराज सुबेसा । कानन कुंडल कुंचित केसा ॥<br/>
        हाथ बज्र औ ध्वजा बिराजै कांधे मूँज जनेऊ साजै ॥<br/>
        संकर सुवन केसरीनंदन । तेज प्रताप महा जग बंदन ॥<br/>
        बिद्यावान गुनी अति चातुर । राम काज करिबे को आतुर ॥<br/>
        प्रभु चरित्र सुनिबे को रसिया । राम लषन सीता मन बसिया ॥<br/>
        सूक्ष्म रूप धरि सियहिं दिखावा । बिकट रूप धरि लंक जरावा ॥<br/>
        भीम रूप धरि असुर सँहारे । रामचंद्र के काज सँवारे ॥<br/>
        लाय सजीवन लखन जियाये । श्रीरघुबीर हरषि उर लाये ॥<br/>
        रघुपति कीन्ही बहुत बड़ाई । तुम मम प्रिय भरतहि सम भाई ॥<br/>
        सहस बदन तुम्हरो जस गावैं । अस कहि श्रीपति कंठ लगावैं ॥<br/>
        सनकादिक ब्रह्मादि मुनीसा । नारद सारद सहित अहीसा ॥<br/>
        जम कुबेर दिगपाल जहाँ ते । कबि कोबिद कहि सके कहाँ ते ॥<br/>
        तुम उपकार सुग्रीवहिं कीन्हा । राम मिलाय राज पद दीन्हा ॥<br/>
        तुम्हरो मन्त्र बिभीषन माना। लंकेस्वर भए सब जग जाना ॥<br/>
        जुग सहस्त्र जोजन पर भानू । लील्यो ताहि मधुर फल जानू ॥<br/>
        प्रभु मुद्रिका मेलि मुख माहीं । जलधि लाँघि गये अचरज नाहीं॥<br/>
        दुर्गम काज जगत के जेते । सुगम अनुग्रह तुम्हरे तेते ॥<br/>
        राम दुआरे तुम रखवारे । होत न आज्ञा बिनु पैसारे ॥<br/>
        सब सुख लहै तुम्हारी सरना । तुम रच्छक काहू को डर ना ॥<br/>
        आपन तेज सम्हारो आपै । तीनों लोक हाँक तें काँपै ॥<br/>
        भूत पिसाच निकट नहिँ आवै । महाबीर जब नाम सुनावै ॥<br/>
        नासै रोग हरै सब पीरा । जपत निरंतर हनुमत बीरा ॥<br/>
        संकट तें हनुमान छुडावै । मन क्रम बचन ध्यान जो लावै॥<br/>
        सब पर राम तपस्वी राजा । तिन के काज सकल तुम साजा ॥<br/>
        और मनोरथ जो कोइ लावै । सोइ अमित जीवन फल पावै ॥<br/>
        चारों जुग परताप तुम्हारा । है परसिद्ध जगत उजियारा ॥<br/>
        साधु संत के तुम रखवारे । असुर निकंदन राम दुलारे ॥<br/>
        अष्ट सिद्धि नौ निधि के दाता । अस बर दीन जानकी माता ॥<br/>
        राम रसायन तुम्हरे पासा । सदा रहो रघुपति के दासा ॥<br/>
        तुम्हरे भजन राम को पावै । जनम जनम के दुख बिसरावै ॥<br/>
        अंत काल रघुबर पुर जाई । जहाँ जन्म हरि-भक्त कहाई ॥<br/>
        और देवता चित्त न धरई । हनुमत सेंइ सर्ब सुख करई ॥<br/>
        संकट कटै मिटै सब पीरा । जो सुमिरै हनुमत बलबीरा ॥<br/>
        जै जै जै हनुमान गोसाईं । कृपा करहु गुरु देव की नाईं ॥<br/>
        जो सत बर पाठ कर कोई । छूटहि बंदि महा सुख होई ॥<br/>
        जो यह पढ़ै हनुमान चलीसा । होय सिद्धि साखी गौरीसा ॥<br/>
        तुलसीदास सदा हरि चेरा । कीजै नाथ हृदय महँ डेरा ॥
        </p>
        <p>
        दोहा
        </p>
        <p>
        पवनतनय संकट हरन, मंगल मूरति रूप ।<br/>
        राम लषन सीता सहित,हृदय बसहु सुर भूप ॥
        </p>
        </body
    
</html>